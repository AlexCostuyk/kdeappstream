Temat pracy inżynierskiej został w pełni zrealizowany, a jej wynikiem jest prototyp serwera oraz webowej aplikacji klienckiej. 

Program serwera udostępnia kod strony \emph{WWW}, który uruchamiany jest przez przeglądarkę. Uruchamia on również aplikację graficzną opartą o framework \emph{Qt} oraz odpowiada za utworzenie połączenia między klientem a procesem aplikacji. Możliwa jest także obsługa wielu połączeń równocześnie. 
Przy pomocy techniki wstrzykiwania kodu bibliotek linkowanych dynamicznie \emph{(ang. DLL injection)} oraz wewnętrznych mechanizmów biblioteki \emph{Qt}, użycie aplikacji nie wymaga ponownej kompilacji, zarówno samego frameworka \emph{Qt}, jak i uruchamianych aplikacji użytkowych.

Aplikacja kliencka stworzona w postaci dynamicznej strony \emph{WWW} pokrywa bardzo duży podzbiór funkcjonalności modułu graficznych interfejsów biblioteki \emph{Qt}. Wszelkie braki wynikają z niedoskonałości standardu \emph{HTML5}, który wciąż jest mocno rozwijany.

Projekt będzie kontynuowany w następujących kierunkach:
\begin{itemize}
  \item umożliwienie współpracy z aplikacjami opartymi o najnowszą bibliotekę \emph{Qt} w wersji 5.0,
  \item rozwinięcie zabezpieczeń --- autentykacja i autoryzacja klientów,
  \item stworzenie panelu administracyjnego serwera oraz nowego widoku głównego aplikacji,
  \item automatyzacja procesu instalacji,
  \item utworzenie wersji serwera dla systemów Windows oraz Mac OS,
  \item rozwinięcie możliwości aplikacji klienckiej przy wykorzystaniu elementów technologii \emph{HTML5}, które będą dostępne w przyszłości.
\end{itemize}

Stworzona implementacja jest w pełni otwarta --- kod źródłowy dostępny jest publicznie pod adresem \url{https://gitorious.org/kde-appstream/kde-appstream}.